---
lang: it
title: Joppo il rotore
description: Il progetto Joppo il rotore, ovvero un semplice ma completamente funzionante modellino di motore elettrico DC.
paragraph: ['Un piccolo e simpatico plotter CNC per stampare immagini o testo.']
img:
 src: /v1692739538/Articoli/Joppo%20il%20rotore/Joppo-the-rotor.webp
 alt: Joppo il rotore
tag: [Meccanica]
# createdAt: 2021-06-09T12:47:00Z
# updatedAt: 2022-02-25T21:49:00Z
---

# Joppo il Rotore

:media{:s="img.src" :a="img.src"}

## Preambolo

Nato per scopi illustrativi e scolastici con due mie alunne di quinta superiore, Joppo il rotore è di fatto un modellino totalmente funzionante di un motore elettrico a corrente continua (con spazzole) con magneti permanenti.

Costruito in pochi giorni e con pezzi di recupero, può anche essere visto come un progetto green nel quale componenti apparentemente non più utilizzabili, possano essere ricomposte a creare qualcosa di stimolante dal punto di vista didattico e non solo.

## Teoria di base del motore

Prima di focalizzarsi su Joppo in particolare, è bene fare una breve introduzione alla teoria di base che governa un generico motore elettrico di questo tipo. In particolare, credo sia opportuno riportare i concetti basi relativi al campo elettromagnetico e alle leggi fisiche che permettono di regolare in potenza un tale dispositivo.

### Definizioni e Tipologie di motori elettrici

Innanzitutto, un motore elettrico è un dispositivo che trasforma energia elettrica in energia meccanica sottoforma di coppia motrice.

La principale distinzione che viene fatta riguarda:

- Motori a corrente continua DC: più precisi e controllabili nella rotazione, adatti per alte coppie in uscita
- Motori a corrente alternata AC: generalmente più semplici e robusti, adatti per alte potenze in entrata

:media{s="/v1692897411/Articoli/Joppo%20il%20rotore/AC-vs-DC.jpg" c="Corrente continua (DC) vs. Corrente alternata (AC)"}

Visti i differenti punti di forza, entrambe le tipologie sono ampiamente usate nell'industria odierna.

Ulteriore importante distinzione è in base al magnete che il dispositvo monta internamente. In questo caso, concentrandonci solo sulle due principali categorie riguardanti i motori DC, si parla di:

- Tradizionali: aventi le cosiddette spazzole rotative che portano corrente in maniera periodica alle spire che compongono il rotore principale, e magneti permanenti a comporre lo statore
- Brushless: al contrario, qui i magneti permanenti sono montati sul rotore e controllando elettronicamente la corrente nelle spire dello statore, si rende non più necessario l'uso delle spazzole migliorandone così l'efficienza

:media{s="/v1692897844/Articoli/Joppo%20il%20rotore/Brushed-vs-Brushless.png" c="Setup traduzionale (brushed) vs. setup brushless"}

### Basi di elettromagnetismo

Un motore elettrico funziona grazie alla continua
all'interazione tra un campo elettromagnetico generato tramite corrente circolante in spire e un campo magnetico generato tramite magneti permanenti.

Nonostante la teoria che regola questo tipo di fenomeni sia altamente complessa da ricavare, è ora necessario riportare quanto meno le conclusioni e le leggi fisiche principali.

Ricordando l'esperienza di Oersted, un filo percorso da corrente genera in campo magnetico avente intensità proporzionale alla corrente circolante. In particolare, grazie alla legge di Biot-Savart, si deduce che il verso e la direzione del vettore di campo magnetico generato sono dati dalla regola della mano destra, mentre l'intensità è governata nello spazio come:

<br>

$$
\mathbf{B} = \frac{\mu_0 I}{2\pi r}
$$
$$
\mu_0 = 4\pi \cdot 10^{-7} \frac{N}{A^2}
$$

:media{s="/v1692898121/Articoli/Joppo%20il%20rotore/Magnetic-field-from-wire.gif" c="Regola della mano destra applicata al caso di un filo percorso da corrente"}

Similmente al caso monodimensionale, è possibile studiare il caso di una spira percorsa da corrente, dove l'intensità del campo magnetico generato è approssimabile come costante all'interno della spira e data da:

<br>

$$
\mathbf{B} = \frac{\mu_0 I}{2 r}
$$

:media{s="v1692903868/Articoli/Joppo%20il%20rotore/eCEZC.jpg" c="Campo magnetico generato da una spira percorsa da corrente"}

A questo punto, compreso il motivo della generazione del campo elettromagnetico, è ora necessario studiare il campo di forze che è di fatto responsabile della rotazione e della coppia in uscita.

La legge fondamentale in questo caso è la cosiddetta legge di campo magnetico che discende dalle equazioni di Maxwell e da definizione segue che un filo percorso da corrente immerso in un campo magnetico, sente una forza con verso e direzione dati dalla regola della mano destra e intensità proporzionale alla corrente stessa:

<br>

$$
\vec{F} = I \vec{l} \times \vec{B}
$$

:media{s="v1692905763/Articoli/Joppo%20il%20rotore/1200px-Magnetic-force-on-wire-with-electrons.png" c="Rappresentazione di forza generata su un filo percorso da corrente immerso in un campo magnetico"}

Si hanno così ora tutti gli strumenti per proseguire analizzando una generica schematizzazione di motore elettrico e comprendere così come sia possibile trasformare energia elettrica in energia meccanica.

### Applicazione della teoria al motore

Ritornando ora al caso di un motore elettrico DC tradizionale e scomponendolo nelle sue componenti principali, si riconoscono:

 - Rotore e spire: compone di fatto l'asse rotante del motore e comprende una sezione di nuclueo ferromagnetico su cui sono avvolte molteplici spire in rame
 - Statore: è la carcassa esterna del motore che nel sistema di riferimento comune rimane ferma e tiene fissi i magneti tutto attorno al rotore
 - Commutatore e spazzole: sono i due componenti che creano il ponte di collegamento elettrico consentendo di alimentare ciclicamente le spire del rotore nonostante i morsetti d'ingresso al motore siano solidali con lo statore

Semplificando il modello a sole due spire e un magnete, si ottiene la seguente situazione:

:media{s="/v1692905291/Articoli/Joppo%20il%20rotore/CNX_UPhysics_28_05_VacuumMot.jpg" c="Modello semplificato di motore elettrico DC tradizionale (brushed)"}

All'accensione del motore, si fa circolare corrente prima nelle spazzole e quindi nel commutatore. Quest'ultimo è sezionato in 4 settori che corrispondono alle estremità delle due spire del modello. Cosi facendo, in base alla posione angolare del rotore, le spazzole andranno ad accendere ciclicamente una o due spire per volta.

Essendo le spire costantemente immerse in un campo magnetico costante, si ha che al passaggio di corrente dentro di esse ci si ritroverà nel caso di spira percorsa da corrente immersa in un campo magnetico. Per le considerazione fatte prima riguardo le basi di elettromagnetismo, si ha che sulla spira si genera una forza perpendicolare al piano indiviato dal vettore corrente e dal vettore campo magnetico, che nel caso del motore porta ad avere un momento rispetto all'asse di rotazione del rotore e quindi una coppia meccanica utilizzabile in uscita dal sistema.

:media{s="v1692904279/Articoli/Joppo%20il%20rotore/CNX_UPhysics_28_05_loop.jpg" c="Campo magnetico generato da una spira percorsa da corrente"}
<!-- # graph con forze e vettori -->

Naturalmente, quello appena presentato è un modello altamente semplificato rispetto alle architetture dei veri motori industriali. Rimanendo sempre nel campo di motori DC tradizionali, alcune possibili migliore sono solitamente:

 - Maggior numero di spire: migliorano la regolarità di coppia in uscita e aumentato la coppia limite trasmissibile
 - Maggior numero di magneti: similmente alle spire, avendo un campo magnetico maggiormente uniforme e forte nello spazio, porterà a migliori prestazioni

Anche per quanto riguarda i materiali utilizzati, è possibile aumentare le prestazioni optando per un nucleo altamente ferromagnetico sul rotore cosi da aumentare l'effetto di campo magnetico nelle spire.

## Joppo e la sua alimentazione

Come accennato all'inizio, Joppo è stato assemblato partendo da parti di scarto. In particolare, il rotore e le spazzole sono state prese da un vecchio tagliaerba ormai non più funzionante. Per quanto riguarda lo statore, è stato realizzato con semplici tavole di legno e barrette magnetiche.

Nonostante la sua semplicità di componenti e di montaggio, Joppo è perfettamente funzionante ed in grado di gestire alte tensioni in ingresso e generare medio alte coppie in uscita.

Tale dispositivo, come conseguenza della lineare proporzionalità dalla corrente, è anche regolabile in potenza e coppia erogabile. Testando a carico nullo o costante (dato da attriti volventi dei cuscinetti e attrito di strisciamento tra spazzole e commutatore) si ottiene che una regolazione in potenza risulti in una variazione di velocità angolare del rotore.

### Sistema di alimentazione

Come spiegato in precedenza, Joppo rientra nella categoria dei motori DC. Per questo motivo, per poter funzionare correttamente, ha bisogno di essere alimentato con una sorgente a corrente continua. Per ottenere ciò, è possibile utilizzare:

 - Una batteria
 - Un raddrizzatore di corrente

In particolare, un raddrizzatore permette di avere in entrata una corrente alternata ed uscire con una corrente continua.

È possibile anche qui utilizzare componenti di riutilizzo e a basso costo per arrivare ad un raddrizzatore perfettamente funzionante autocostruito.

Tale dispositivo, se scomposto nei suoi componenti principali, rivela:

 - Trasformatore: riceve un segnale AC ad alta tensione e lo converte in uno sempre a AC ma a medio bassa tensione.
 - Ponte di diodi: è il componente chiave del sistema in quanto rielabora il segnale AC in entrata ed azzera tutte le semisinusoide negative, mantenendo invariate quelle positive.
 - Condensatore: inserito in parallelo a valle, permette di livellare il segnale in uscita dal ponte di diodi, rendendolo più costante nel tempo. Ogni condensatore infatti è in grado di incamerare carica elettrica e rilasciarla in maniera graduale, andando così a compensare le variazioni di segnale in uscita dal ponte di diodi.
 - Resistenza: permette di evitare il passaggio di corrente in direzione inversa da quella consentita dai condensatori, dissipando la carica sottoforma di calore. É un semplice ma effice componente di protezione e sicurezza.

:media{s="v1692907096/Articoli/Joppo%20il%20rotore/diodi_rett7.jpg" c="Schema di un semplice raddrizzatore di corrente"}

Così facendo, è possibile utilizzare una normale presa di corrente domestica per alimentare Joppo (che è decisamente più conveniente che usare una batteria o altre sorgenti di corrente).

Inoltre, inserendo un potenziometro in serie al raddrizzatore di corrente, è possibile regolare la potenza in ingresso al motore e quindi la velocità di rotazione del rotore. Di fatto, il potenziometro è un resistore variabile che permette di regolare la corrente in uscita dal raddrizzatore. Questo è possibile grazie alla legge di Ohm che lega la tensione in uscita dal raddrizzatore alla corrente in uscita e alla resistenza del potenziometro.

Si ha così che ora è possibile "accelerare" o "decelerare" Joppo :).

## Joppo come generatore

Come accennato in precedenza, Joppo è un motore elettrico DC tradizionale. Questo significa che, se alimentato con una corrente continua, genera una coppia motrice in uscita. Tuttavia, è possibile anche il contrario: se si fa ruotare il rotore, si genera una corrente elettrica in uscita.

### Induzione elettromagnetica

Questo fenomeno è detto di induzione elettromagnetica e si basa sul fatto che, se un conduttore si muove in un campo magnetico, si genera una forza elettromotrice (FEM) che genera una corrente elettrica nel conduttore stesso.

Alla rotazione del rotore immerso nel campo magnetico dato dai magneti permanenti, si ha una continua variazione nel tempo del flusso passante ogni spira. Per la legge di Faraday-Neumann-Lenz, si ottiene una differenza di potenziale che, per distinguerla da quella legata a comuni batterie, viene denominata forza elettromotrice o FEM. La sua legge ne descrive l'intensità:

<br>

$$

\mathbf{FEM} = \frac{}{}

$$

<br>

Analizzando la legge, si ricava come una tanto più grande variazione di flusso nel tempo porti ad una tanto più intensa FEM. Nel caso del motore, dove l'area delle spire è fissata così come anche l'intensità di campo magnetico, è possibile massimizzare il rapporto incrementale agendo sulla velocità di rotazione delle spire. In particolare, è possibile esprimere il flusso di campo magnetico in forma scalare attraverso una spira come:

<br>

$$

\mathbf{Flux} = \mathbf{A} \times \mathbf{B} \times \cos(\alpha)

$$

<br>

Da notare come $ \alpha $ indichi l'angolo che si forma tra i vettori superfice e campo magnetico. Facendone la derivata si ottiene che tanto maggiore è la velocità di rotazione, e tanto maggiore sarà la FEM e quindi la corrente generata.

In definitiva, Joppo nasce come motore elettrico DC, ma per sua natura può anche utilizzato come generatore e quindi essere considerato come una semplice dinamo.

<!-- ## Tempo di testare Joppo

Dopo aver visto la teoria di base che regola il funzionamento di un motore elettrico DC, è ora il momento di testare Joppo e vedere come si comporta in pratica.

Ed ecco a tal proposito qualche video e foto di test: -->
