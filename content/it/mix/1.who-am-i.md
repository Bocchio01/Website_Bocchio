---
title: Chi sono?

description: Pagina introduttiva del sito Bocchio's WebSite. La mia presentazione, i miei interessi, i miei hobby e tutto quello che può servire per capire chi sono e conoscermi meglio.

paragraph:
    [
        "Ciao! Mi chiamo Tommaso e sono uno studente di ingegneria meccanica al Politecnico di Milano.",
        "Parallelamente agli studi universitari, sviluppo nel tempo libero la passione per l'informatica e la programmazione.",
        "<b>Ho sempre voglia di creare cose nuove, cimentarmi in nuove sfide e molte volte mi intestardisco finchè non riesco o non sono pienamente soddisfatto.</b>",
        "Infine credo fortemente nel contatto con la natura quale fonte di ispirazione, ed è probabilmente per questo che pratico Orienteering...",
    ]

img:
    src: Chi_sono
    alt: Chi sono?
    provider: localSvg

createdAt: 2022-02-12T21:18:00Z
updatedAt: 2022-02-26T00:13:00Z

---

# Chi sono?

:prose-img{:src="img.src" :alt="img.src" :provider="img.provider"}

## Ciao!

Mi chiamo Tommaso, ho 20 anni e abito a Como, in Italia. (Edit: ora ho 21 anni)

Se dovessi descrivermi con pochi e semplici aggettivi **probabilmente direi che sono testardo, tendenzialmente solitario, e forse anche un pelo controverso (e qualcuno suggerisce anche pieno di risorse...).** Ma d'altronde chi non lo è a questa età?

Molti mi conoscono come chi è sempre pronto a guidare il gruppo quando c'è da lavorare o prendere decisioni e poi il primo pronto a scherzare quando c'è da scherzare. Probabilmente è anche per questa strana combo che i miei amici non mi hanno ancora mandato a quel paese. Loro sono tra quelli che mi dicono di essere unico, mentre altri mi dicono di essere semplicemente incoerente. Ma a me poco interessa.

:prose-img{src="/v1635370023/Chi%20sono/Al_mare.jpg" caption="Al mare si scherza..."}

Creo probabilmente uno strano effetto nelle persone che mi circondano: parecchie non mi capiscono e con molte altre mi sembra di non riuscire ad essere capito. Altre preferisco guardarle da lontano come se non avessi il diritto di interferire con la loro retta via, mentre alcune neanche le conosco e già so che le vorrei conoscere. **Cerco sempre la logica in ogni cosa e praticamente sempre la trovo,** ma dentro di me chi lo sa se c'è un minimo di logica. Non lo so e non lo voglio sapere, altrimenti che gusto ci sarebbe nel saperlo?

**Questo senso di opposto e di controtendenza è quello che maggiormente mi guida nelle mie scelte.** La curiosità nel provare qualcosa che nessuno ha mai provato, la soddisfazione nel dire ci sono riuscito, la voglia di continuare ad imparare per migliorarsi e migliorare.

Questo credo sia Tommaso Bocchietti in poche righe, anche se in realtà questa pagina probabilmente sarebbe stato più corretto se l'avessi fatta scrivere da qualche mio amico o simili che mi conosce sul serio. Mica da me stesso, come si fa a conoscersi realmente?

:prose-button{url="/mix/to-the-adventure" text="All'avventura!"}

Soprattutto a chi volesse approfondire meglio chi sono e/o come ragiono, consiglio di visitare la pagina dedicata alle avventure cliccando qui sopra. Alcune volte si comprende meglio una persona da quello che fa e non da quello che dice...

## La meccanica

Fin da piccolo ho avuto una certa propensione verso tutto ciò che avesse all'interno ingranaggi e in generale meccanismi complessi che ne governavano il movimento. Probabilmente inconsciamente ero semplicemente **alla ricerca di logica e razionalità**, di qualcosa che potessi controllare al 100% senza che dipendesse da fattori esterni variabili.

Trovavo e trovo tutt'ora estremamente interessanti le macchine pesanti da cantiere come gru, camion ed escavatori. Soprattutto escavatori. Mi affascinano un sacco per il fatto che portano all'uomo vantaggi in termini di potenza meccanica non indifferenti. **Quest'idea che l'uomo sia in grado di aumentare la propria forza-lavoro costruendosi da solo il mezzo per riuscirci è probabilmente quello che da sempre più di tutto mi attira.**

:prose-img{src="/v1635371803/Chi%20sono/Escavatore.png" caption="L'ho detto che gli escavatori mi attirano?"}

Per tutta questa serie di motivazioni, attualmente studio _Ingegneria Meccanica_ presso il Politecnico di Milano e spero in futuro di poter contribuire attivamente con le mie conoscenze e la mia passione allo sviluppo tecnologico nei settori della meccanica pesante.

## La programmazione

Ovviamente meccanica non è la mia unica passione, anzi. Grazie al liceo che ho frequentato (il mitico Paolo Giovio di Como) ho potuto assaggiare, anche se in maniera molto superficiale, le basi della programmazione. In particolare del buon e vecchio _C_. Anche durante gli studi, quando ancora sapevo poco se non pochissimo, provavo divertimento nel programmare semplici giochini o simili (come una brutta ma funzionante versione di Forza4).

L'ampio utilizzo della logica nell'arte della programmazione è proprio l'aspetto che più mi appassiona: ogni volta che scrivo del codice mi sembra sempre di cercare di risolvere un rebus o un sudoku. Il mio obbiettivo inoltre è sempre quello di risolvere il 'livello del gioco' con la migliore strategia, ottimizzando e velocizzando dove possibile. **Limitarmi ad un codice che fa quello per cui è stato pensato non mi dà soddisfazioni: ogni singola riga deve essere _pulita, ordinata e logicamente lineare._**

## E quindi la robotica

Se mi chiedessero di scegliere l'ambito che più di tutti mi stimola, risponderei senza ombra di dubbio **la robotica e in generale il [mondo IoT](https://it.wikipedia.org/wiki/Internet_delle_cose)**. In essa vedo infatti una completa fusione delle mie due passioni principali. Grazie alla diffusione di schede programmabili quali Arduino o Raspberry e di tutti i sensori a loro collegate, mi è fortunatamente del tutto facile sperimentare ed ideare nuove creazioni e tecniche.

:prose-img{src="/v1636152121/Chi%20sono/Raspberry_Arduino.jpg" caption="Le schede Raspberry ed Arduino"}

Queste semplici (fino a un certo punto semplici...) schede offrono infatti la **possibilità di creare delle vere e proprie macchine o robot in grado, tramite sensori, di interagire con l'ambiente.**

## Un osservatore per indole

Mi ricordo come se fosse ieri che un giorno un mio maestro di tennis vedendomi quasi sempre in disparte rispetto agli altri si avvicinò e mi chiese: _Tommy, ti senti più un ragazzo attivo o un osservatore?_, e io risposi senza pensarci su: **_Un osservatore, mi piace analizzare gli altri e le cose._** Anche se forse crescendo questa mia attitudine sia leggermente calata, ancora adesso credo sia una delle mie caratteristiche principali.

Un aspetto importante che per me non deve mai mancare è inoltre il contatto con la natura. **Credo infatti fortemente nel contatto con la natura quale fonte di ispirazione per i miei progetti e non solo.** Molte volte mi ritrovo a guardare fuori dalla finestra completamente perso nei miei pensieri alla ricerca di risposte a mille domande che mi saltano in mente. L'osservazione e l'analisi della natura e di ciò che mi circonda provoca in me un senso di calma e mi aiuta a ragionare meglio e più in fretta. Si dice che la notte porti consiglio, ma per me probabilmente sarebbe più corretto dire che _la natura porta consiglio._

## Lo sport

Questa mia caratteristica si è poi riversata anche sulla scelta dello sport. Nonostante sia iniziato tutto un po' per caso, da ormai 5 anni **pratico [_Orienteering_ o _Corsa d’orientamento_](https://www.fisolombardia.it/wp/che-cose-lorienteering/).**

:prose-img{src="/v1632886357/Chi%20sono/Orienteering.jpg" caption="Io impegnato durante una gara"}

Per i molti che probabilmente non lo conoscono, questo sport consiste nella ricerca con l'uso di mappa e bussola di alcuni punti di controllo posizionati nel mezzo di boschi e foreste. La libertà di scelta del percorso da seguire, unita al contesto in cui viene praticato, lo rende dal mio punto di vista uno degli sport più affascinanti e completi. Peccato sia poco conosciuto, ma questo è un altro discorso.
