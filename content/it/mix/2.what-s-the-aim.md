---
title: Qual è lo scopo?
description: Le ragioni che hanno portato alla creazione del sito Bocchio's WebSite. Come è nato, come si è sviluppato e come ho intenzione di sfruttarlo in futuro.
paragraph:
  [
    "Questo sito nasce dall'esigenza di avere uno spazio completamente mio dove poter condividere con altri le mie idee e i miei progetti.",
    "Sono infatti convinto che i social media siano per certi versi restrittivi e costringano a troppe limitazioni.",
    "<b>Lo scopo è quindi sempre stato quello di creare uno spazio web che fosse al 100% personale</b> e da gestire in completa autonomia. Durante il suo sviluppo mi sono però reso conto del suo <b>enorme potenziale</b>, che andava ben oltre la semplice vetrina di articoli e post...",
]
img:
  src: '#Scopo'
  alt: Qual è lo scopo?

createdAt: 2022-02-12T21:18:01Z
updatedAt: 2022-02-26T01:15:00Z
---

# Qual è lo scopo?

:media{:s="img.src" :a="img.src"}

## Questione di esigenze

Era l'inizio del 2021 quando dentro di me incominciava a nascere un'esigenza particolare. Stavo infatti completando il progetto "Gorlu la stampante" e mi stavo rendendo conto sempre di più che tramite i soliti social media "facebookiani" avevo difficoltà a condividerne le caratteristiche e quelle che io consideravo essere i punti di forza. Anche banalmente con le persone che più potevano essere incuriosite, **non riuscivo a comunicare in maniera efficace** il contenuto che volevo passasse.

L'unico modo era quello di mostrarla direttamente di persona e creare in quel momento tutto un discorso che la esaltasse a pieno per quello che era. Un metodo che non faceva una piega, se solo non fosse che limitavo il numero di persone ad una cerchia strettissima. Anzi ancora peggio, ad una cerchia di persone in qualche modo selezionate da me.

**Io volevo semplicemente cercare di incuriosire, magari iniziare un dialogo o un dibattito dove discutere apertamente di idee, progetti, consigli o anche ricevere critiche.** Si, perché è proprio dalle critiche che io forse imparo di più. Mi spronano a fare meglio, a colmare o sistemare delle mie mancanze. Dei semplici complimenti me ne faccio poco e niente. Le critiche le trasformo sempre in opportunità di crescita.

## Il problema dei social media

Le varie piattaforme online sono fatte e pensate per i grandi numeri: hanno come obbiettivo primario quello di accontentare la più vasta gamma di persone possibile. Le sfumature del singolo passano (ovviamente) in secondo piano.

I social media sono quindi poco personalizzabili per quanto riguarda la modalità di pubblicazione dei contenuti. In particolare, sono ottimizzati quasi esclusivamente sulla buona fruizione di foto e video, mentre **il testo (probabilmente anche a causa della pigrizia dell'uomo moderno abituato ormai a troppi comfort) viene quasi sempre del tutto trascurato o minimizzato** ai famosi _MAX 256 caratteri_...

Io sono però fermamente convinto che il testo giochi ancora oggi un ruolo importante: se scritto bene infatti credo sia il migliore strumento per trasmettere in poche righe grandi quantità d'informazioni in maniera efficacie e diretta. D'altro canto, penso sia oggettivo dire che guardare un video o un'immagine è _meno faticoso_ che leggere una paginata scritta. **Ma ancora oggi, esso è necessario e non può essere trascurato.**

## Il sito Web e la libertà di espressione

Decisi allora, una volta finita la stampantina, di prendermi un attimo di pausa da quella che era la lista dei vari progetti per creare invece un sito web personale. Scelsi fin da subito di non affidarmi a nessun template già fatto di qualche CMS come WordPress o simili, ma di partire completamente da pagina bianca e avere così la possibilità di rendere quello spazio web al 100% mio. Perché alla fine **se un sito personale non rispecchiasse la persona a cui appartiene, che sito personale sarebbe?**

Fin da subito tutto è stato **impostato in modo che avesse come corpo principale la sezione degli Articoli**. Quello che infatti mi premeva di più, come anticipato nei paragrafi precedenti, era riuscire ad incuriosire il lettore e allo stesso tempo dare una descrizione più o meno approfondita del progetto. Ho quindi creato _una struttura di pagina che gerarchicamente ponesse il testo come elemento principale e al suo seguito immagini e video._

Una volta quindi creato lo scheletro base, ho poi pensato a creare il _forum che è per me strumento essenziale al dialogo e alla liberta espressione di dubbi domande e curiosità del lettore._

Un giorno però mi resi conto dell'enorme potenzialità che ancora non stavo sfruttando e così nacque...

## Bocchio's WebSite

Con il progetto "Arduino Web Car" stavo infatti incominciando a scrivere un client che da locale si collegasse ad un servizio esterno dove era hostato il mio server del progetto. Subito dopo aver iniziato la scrittura del client mi è stato però chiaro che questo approccio comportava poi che **se qualcuno avesse voluto provare anche lui il progetto, sarebbe stato costretto a scaricare ed installare** magari diversi linguaggi di programmazione assieme ad una moltitudine di moduli aggiuntivi e quant'altro. Insomma, bene ma non benissimo.

L'unico modo per ovviare a questa scocciatura era quindi quello di spostare ogni programma dal locale all'online. Bene, **ma allora perchè non hostare tutto sul mio sito? Ed è così che nacque la sezioni Portali**, ovvero l'insieme di _tutte le WebApp necessarie per usufruire a pieno delle funzionalità di alcuni progetti._

Mi resi così conto dell'enorme potenzialità che tutto il progetto del sito aveva preso. Da una semplice bacheca dove inserire qualche articoletto una tantum, il sito era appena diventato per me un laboratorio online dove sperimentare e creare delle vere e proprie applicazioni a cui **ognuno poteva accedere con facilità ed immediatezza, usufruendone in totale libertà.**

## In futuro

Ad oggi non ho in mente di apportare modifiche sostanziali né alla struttura né ai contenuti del sito: sono completamente soddisfatto del lavoro fatto finora e la mia unica speranza è che venga in qualche modo apprezzato da chi ne vorrà usufruire.

<div style="display: flex">
  <nuxt-link to="/it/article/" class="button">Scopri gli articoli</nuxt-link>
  <nuxt-link to="/it/portal/" class="button">Scopri i portali</nuxt-link>
</div>

Per il momento, quindi, non rimane altro che incominciare a girovagare per il sito: a tal proposito, usa i due tasti qui sopra. Chi lo sa, _magari tra uno dei miei progetti troverai ispirazione per il tuo progetto..._ buona lettura!
